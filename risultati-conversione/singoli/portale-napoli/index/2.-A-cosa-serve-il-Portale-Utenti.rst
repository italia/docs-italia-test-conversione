2. A cosa serve il Portale Utenti
=================================

Il **Portale Utenti di vTiger CRM** si dimostrerà molto utile per implementare un sistema di ticketing, una area privata per ogni utente che consenta di accedere a tutte le richieste effettuate, ai documenti inviati e alla manualistica, procedure ecc.

Il **Portale Utenti di vTiger CRM** permette principalmente di generare Ticket di supporto. A seguito della creazione del Ticket, riceverete sul nostro CRM e su Email la notifica e potrete verificare lo stato e interloquire con l’Urp .

Questo è solo l'inizio, perché il **Portale Utenti di vTiger CRM** offre anche i seguenti vantaggi:

1. **Nessun rischio di smarrimento:** Tutte le comunicazioni tra Urp e Utenti vengono registrate in una pagina personale riservata;
2. **Efficienza e risparmio di tempo:** Il Portale Clienti permette di gestire anche grandi quantità di richieste essendo sempre chiaro e semplice nei processi. Questo significa un risparmio in termini di tempo e risorse.
3. **Ticket consultabili nel tempo:** Al contrario delle email, che possono essere smarrite, i Ticket di assistenza creati attraverso il Portale Clienti rimarranno memorizzate per future referenze;
4. **Multicanalità:** Ogni Ticket verrà assegnato al personale di competenza in maniera immediata e ogni utente avrà la possibilità di verificare lo stato di avanzamento della richiesta, il nome del responsabile a cui è assegnato il ticket, i tempi di lavorazione programmati e quelli realmente impiegati, anche attraverso mail e sms;
5. **Possibilità di Allegati:** Il Portale Clienti di vTiger CRM gestisce al meglio gli allegati e permette di ricevere ogni tipo di file da parte vostra
6. **Pagina web riservata:** Ogni Utente riceverà l'accesso ad una pagina web personale dove poter inserire, ogni qualvolta si rendesse necessario, i Ticket di richiesta di pubblicazione o assistenza, consultare lo stato dei precedenti e chattare in tempo reale con l’Urp attraverso i commenti;
7. **Assistenza monitorata:** E' possibile verificare l'andamento e la capacità da parte del Team di lavoro nella risoluzione dei Ticket e la conformità al Contratto di Servizio (SLA) [1]_

.. [1]
   `Contratto di Servizio SLA <http://www.cittametropolitana.na.it/documents/10181/1945800/Contratto+di+servizio+V1.pdf/474d4d7b-6b89-4458-a8b9-8103dae513c2>`__