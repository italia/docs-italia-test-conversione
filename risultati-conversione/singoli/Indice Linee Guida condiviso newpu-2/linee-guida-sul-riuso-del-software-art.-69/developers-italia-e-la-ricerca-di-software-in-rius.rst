.. _developers-italia-e-la-ricerca-di-software-in-riuso:

3.3. Developers Italia e la ricerca di software in riuso
========================================================

Il modello di riuso sopra delineato è reso possibile dalla piattaforma Developers Italia di AgID.

All'interno della piattaforma, viene resa disponibile una sezione dedicata al software reso disponibile per il riuso dalle amministrazioni. In particolare:

-  È disponibile un "motore di ricerca" del software in riuso. Tramite questo motore, l'amministrazione potrà cercare software libero rilasciato su Internet da altre amministrazioni, utilizzando strumenti di consultazione messi a disposizione dalla piattaforma (es: filtri per tipologia di software, tipologia di amministrazione di riferimento).

-  È disponibile una modalità per "registrare" in Developers Italia il software delle amministrazioni rilasciato in modalità Open Source ai fini del riuso, perché diventi facilmente individuabile da parte di altre amministrazioni.
