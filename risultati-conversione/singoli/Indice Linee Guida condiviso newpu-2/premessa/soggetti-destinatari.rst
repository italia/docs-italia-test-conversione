.. _soggetti-destinatari:

1.4. Soggetti destinatari 
==========================

I soggetti destinatari delle presenti *Linee guida* sono le pubbliche amministrazioni di cui all'articolo 1, comma 2, del decreto legislativo 30 marzo 2001, n. 165, nel rispetto del riparto di competenza di cui all'articolo 117 della Costituzione, ivi comprese le autorità di sistema portuale, nonché le autorità amministrative indipendenti di garanzia, vigilanza e regolazione, ossia *"gli istituti e scuole di ogni ordine e grado e le istituzioni educative, le aziende ed amministrazioni dello Stato ad ordinamento autonomo, le Regioni, le Province, i Comuni, le Comunità montane. e loro consorzi e associazioni, le istituzioni universitarie, gli Istituti autonomi case popolari, le Camere di commercio, industria, artigianato e agricoltura e loro associazioni, tutti gli enti pubblici non economici nazionali, regionali e locali, le amministrazioni, le aziende e gli enti del Servizio sanitario nazionale l'Agenzia per la rappresentanza negoziale delle pubbliche amministrazioni (ARAN) e le Agenzie di cui al decreto legislativo 30 luglio 1999, n. 300 e al CONI (per quest'ultima amministrazione fino alla revisione organica della disciplina di settore)"*.

Non si applicano le disposizioni sul riuso delle soluzioni ove sussistano "motivate ragioni di ordine e sicurezza pubblica, difesa e sicurezza nazionale e consultazioni elettorali".

Per quanto riguarda le limitazioni all'applicazione del CAD, sono previsti appositi decreti del Presidente del Consiglio dei Ministri che, tenuto conto delle esigenze derivanti dalla natura delle proprie particolari funzioni, stabiliscono le modalità, i limiti e i tempi di applicazione delle disposizioni del CAD alla Presidenza del Consiglio dei Ministri e all'amministrazione economico-finanziaria.

Con riferimento all'ambito di applicazione delle presenti *Linee guida*, si auspica l'utilizzo da parte delle PP.AA. degli strumenti di cooperazione e collaborazione offerti dalla normativa vigente, quali gli accordi di collaborazione previsti dall'art. 15 L. 241/1990, al fine di realizzare esperienze di co-progettazione, ampliando la condivisione della conoscenza, di processi decisionali e di percorsi comuni, quali ad esempio centri di competenza e di supporto al ciclo di vita del *software*.
