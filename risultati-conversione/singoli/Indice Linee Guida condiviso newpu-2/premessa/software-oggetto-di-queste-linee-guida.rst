.. _software-oggetto-di-queste-linee-guida:

1.2. *Software* oggetto di queste linee guida
=============================================

Al fine di fugare eventuali dubbi interpretativi, nel contesto degli articoli 68 e 69 del CAD le espressioni "programmi", "soluzioni", "programmi informatici" e "soluzioni ICT" sono da intendersi come equivalenti. L'oggetto dell'obbligo sancito dalla disposizione in commento è il "*software*". Un elenco non esaustivo quindi di *software* oggetto di queste linee guida è il seguente:

-  Applicazioni web (frontend e backend)

-  Applicazioni *desktop*

-  Applicazioni mobile

-  Siti *web* (*frontend* e *backend*)

-  Librerie

-  *Framework*

-  *Plugin*

-  Sistemi operativi

-  Artefatti realizzati durante lo sviluppo del *software* e la messa in esercizio

E' auspicabile che le presenti linee guida favoriscano la razionalizzazione delle soluzioni utilizzate nei settori/servizicomunialle pubbliche amministrazioni, quali , ad esempio, gestione del personale, gestione e conservazione documentale, gestione dei processi decisionali, comunicazione istituzionale e trasparenza amministrativa.

Inoltre, è importante notare che il termine "software", come usato in questo documento, non designa solo il mero codice sorgente e/o l'eseguibile, ma tutti gli artefatti prodotti durante il processo di sviluppo e utilizzo del software, cioè documentazione, asset grafici, manuali, ecc., così come esplicitato nel comma 1 dell'articolo 69.
