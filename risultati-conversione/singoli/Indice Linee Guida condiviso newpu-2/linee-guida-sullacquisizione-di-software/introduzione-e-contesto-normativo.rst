.. _introduzione-e-contesto-normativo:

2.1. Introduzione e contesto normativo
======================================

Per le Pubbliche amministrazioni il Codice dell'Amministrazione Digitale, di seguito denominato CAD, disciplina il riuso delle soluzioni e standard aperti.

Questo è possibile fondendo in un unico disegno riuso, titolarità e codice sorgente aperto.

L'aggiornamento del CAD, dovuto al D.Lgs. 217 del 12/01/2017, ha apportato:

-  la modifica dell'art. 68, abrogando il comma 3 e trasponendo il contenuto nell'art. 1 co. 3, lettere l-bis e l-ter;

-  la riformulazione dell'art. 69, comma 2;

-  l'introduzione del comma 2 bis dell'art.69;

-  l'abrogazione dell'articolo 70 rubricato banca dati dei programmi informatici riutilizzabili.

Il testo dell'art. 68 è rimasto immutato, eccezion fatta per l'aggiornamento del riferimento normativo al D.Lgs. 50/2016 [1]_ in luogo del richiamo alla precedente normativa in materia di appalti.

Fino alla modifica apportata dal D.Lgs. 217/2017, nell'acquisizione di *software* da parte delle pubbliche amministrazioni svolgevano un ruolo:

-  il mercato elettronico: "*strumento di acquisto e di negoziazione che consente acquisti telematici per importi inferiori alla soglia di rilievo europeo basati su un sistema che attua procedure di scelta del contraente interamente gestite per via telematica*" (di particolare rilevanza il MePA gestito da CONSIP);

-  le convenzioni quadro e gli accordi quadro stipulati, ai sensi della normativa vigente, da CONSIP e dai soggetti aggregatori.

-  il Catalogo nazionale programmi riutilizzabili gestito dall'AgID.

I primi due continuano a svolgere la funzione, mentre le funzioni del catalogo, abrogato dal CAD, sono assunte dalla piattaforma *Developers* Italia (https://developers.italia.it), individuata da queste linee guida.

Il presente documento ribadisce che i "principi di economicità' e di efficienza, tutela degli investimenti, riuso e neutralità' tecnologica" (comma 1 dell'art. 68 del CAD [2]_) si raggiungono attuando quanto previsto dal comma 2 dell'art. 69 del CAD: "il riuso dei programmi informatici di proprietà' delle pubbliche amministrazioni" garantendo che queste ultime, oltre ad essere titolari del software, rendano il *software Open Source* attraverso l'apposizione di una licenza aperta.

.. [1]
   http://www.normattiva.it/uri-res/N2Ls?urn:nir:stato:decreto.legislativo:2016-04-18;50!vig=

.. [2]
   http://www.normattiva.it/uri-res/N2Ls?urn:nir:stato:decreto.legislativo:2005-03-07;82!vig=
