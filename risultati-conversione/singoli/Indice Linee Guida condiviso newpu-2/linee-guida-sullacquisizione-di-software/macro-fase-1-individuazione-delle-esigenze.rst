.. _macro-fase-1-individuazione-delle-esigenze:

2.4. Macro fase 1: Individuazione delle esigenze
================================================

Nella presente Macro fase, la pubblica amministrazione definisce le esigenze (bisogni e vincoli) che condizionano le scelte per l'individuazione di una soluzione; si suggerisce di redigere un documento (senza alcun vincolo di forma) descrittivo delle esigenze individuate da utilizzare nelle fasi che riguardano la comparazione e valutazione delle soluzioni.

|image0|

.. _fase-1.1-analisi-del-fabbisogno:

2.4.1. Fase 1.1: Analisi del fabbisogno
---------------------------------------

L'amministrazione definisce il proprio fabbisogno, per l'individuazione della soluzione software. Nel fare questo tiene conto di quanto definito nel Programma degli acquisti e nella Programmazione dei lavori pubblici (art. 21 del D. Lgs. n. 50 del 18/04/2016).

Le attività previste nella presente fase sono:

-  studio del contesto attraverso la descrizione delle caratteristiche dell'amministrazione: finalità, struttura ed organizzazione;

-  descrizione dei flussi operativi interessati dal software da acquisire, che la pubblica amministrazione mette in atto per dare seguito alle procedure amministrative;

-  ipotesi di ottimizzazione dei flussi in relazione al software da acquisire;

-  identificazione degli "strumenti" (definizione degli obiettivi) necessari alla realizzazione dei processi operativi individuati;

-  enunciazione dei requisiti, cioè dei bisogni a cui il software deve rispondere, prevedendo una differenziazione tra requisiti indispensabili e non.

La presente fase si conclude con la:

-  individuazione dei bisogni della pubblica amministrazione.

.. _fase-1.2-individuazione-dei-vincoli:

2.4.2. Fase 1.2: Individuazione dei vincoli
-------------------------------------------

L'amministrazione descrive i vincoli che condizionano l'approvvigionamento della soluzione software.

Le attività previste in questa fase sono:

-  individuazione della **disponibilità di bilancio** (di seguito :math:`T_{\text{bilancio}}`) per assicurare la disponibilità e la messa in produzione della soluzione da acquisire (eventuale bonifica dati e migrazione da sistemi preesistenti, installazione, personalizzazione, integrazione con sistemi esistenti, formazione, supporto all'avvio, attività gestionali, pagamento di eventuali eccedenze, ecc.);

-  stima dei **tempi per la messa in esercizio** (di seguito :math:`T_{\text{tempi}}`) della soluzione che la Pubblica amministrazione può assorbire;

-  eventuali norme e linee guida che il software dovrà seguire nella propria implementazione tecnica, come per esempio:

   -  Linee Guida AgID sul Design (che includono anche l'adempimento alla Legge 4/2004 sull'accessibilità);

   -  Linee Guida AgID sull'Interoperabilità;

   -  Linee Guida AgiD sul software sicuro.

-  eventuali altri vincoli di interesse dell'amministrazione;

La presente fase si conclude con la:

-  individuazione dei vincoli (economici e temporali) che condizionano le scelte dell'amministrazione.

.. _fase-1.3-redazione-del-documento-descrittivo-delle-esigenze:

2.4.3. Fase 1.3: Redazione del documento descrittivo delle esigenze
-------------------------------------------------------------------

L'amministrazione redige il documento descrittivo delle esigenze da utilizzarsi nelle fasi successive della valutazione comparativa.

Le attività previste in questa fase sono:

-  redazione del documento descrittivo delle esigenze che contiene le evidenze delle precedenti fasi 1.1 e 1.2.

La presente fase si conclude con la:

-  disponibilità del documento descrittivo delle esigenze.

.. |image0| image:: .././media/image6.png
   :width: 4.05208in
   :height: 4.75in
