.. _definizioni:

Definizioni
===========

Nel corso della ricognizione svolta dal Tavolo di lavoro si è riscontrata una molteplicità di definizioni, concetti e gerarchie, a volte disomogenee tra loro. Il Tavolo di lavoro ha condiviso l'esigenza di fissare, anzitutto, una tassonomia. Si è provveduto dunque a selezionare un insieme di definizioni, dipendenze e relazioni, tra quelle proposte nella letteratura tecnica, che (senza pretesa di completezza o validità superiore alle altre) possano risolvere le ambiguità di terminologia, consentire la comprensione del presente documento ai lettori cui è destinato, fornire un linguaggio comune alle amministrazioni e alle aziende fornitrici di servizi ICT.

Anzitutto appare utile rimarcare la differenza tra:

-  progetto di sviluppo o di manutenzione di software, che consiste in una serie di attività, con un inizio temporale e una fine, un obiettivo, risorse e un responsabile;

-  processo di sviluppo o manutenzione, che consiste in una sequenza strutturata di fasi, che può essere definito in accordo a una metodologia o a uno standard, in cui sono stabiliti ruoli, modalità di esecuzione e comunicazione, controlli e rilasci;

-  prodotto software, composto da un codice sorgente, da un eseguibile, da tabelle di configurazione e da documentazione connessa.

Un progetto può essere condotto tramite un processo standardizzato o definito in un apposito documento (Piano) e avere come obiettivo la realizzazione di un prodotto software.

.. toctree::
   :maxdepth: 3

   definizioni/classificazione-dei-requisiti.rst
   definizioni/aspetti-della-qualità.rst
   definizioni/classificazione-delle-metriche.rst
   definizioni/dimensioni-del-prodotto-software.rst
