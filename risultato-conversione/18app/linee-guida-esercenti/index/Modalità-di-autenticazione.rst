Modalità di autenticazione
==========================

Per consumare il web service di verifica del voucher, ogni esercente dovrà essere dotato di un **certificato di autenticazione** da installare nel proprio client del servizio e da utilizzare nella chiamata SOAP per effettuare l’autenticazione in modalità SSL con certificato client.

Tale certificato X509 sarà generabile e scaricabile in formato .cer direttamente tramite l’applicazione web dedicata agli esercenti, in area autenticata. In particolare il processo di generazione del certificato prevede due step:

1. Il primo step di richiesta del certificato; a seguito di questa operazione il sistema prende in carico la richiesta.
2. Il secondo step di verifica esito della richiesta; questa operazione controlla se è pronto il certificato emesso da CA dedicata ed eventualmente lo rende disponibile per il download.

Durante il primo step sarà necessario caricare un file .der rappresentante la richiesta di certificato alla CA dedicata al progetto. Tale csr deve presentare le seguenti caratteristiche:

-  Algoritmo generazione chiavi: RSA
-  Lunghezza chiavi: 2048 bit

Una volta scaricato il certificato X509 va installato, insieme alla corrispondente chiave privata, nel client utilizzato per il servizio di verifica voucher. Pertanto l’evento di download del certificato non può rappresentare la definitiva attivazione dell’esercente. E’ stato previsto uno step di attivazione, di tipo “Check” con i seguenti valori di input:

-  tipo operazione = 1
-  codice voucher = 11aa22bb

Questa operazione equivale ad una transazione di attivazione, il cui unico effetto è quello di portare l’esercente nello stato attivo. Da questo momento in poi i beneficiari potranno generare voucher reali per tale esercente.

Endpoint del servizio

Il servizio risponde ai seguenti endpoint https://wstest.18app.italia.it/VerificaVoucherWEB/VerificaVoucher (ambiente di prova) https://ws.18app.italia.it/VerificaVoucherWEB/VerificaVoucher (ambiente reale)

APPLICAZIONE 18APP ALLEGATO

LINEE GUIDA PER ESERCENTI PAG. 12 DI 26